Kokosmjölksgryta med sting
4 portioner • ca 30 min • ovo-vegetarisk

Den här grytan är en sådan under tian-klassiker! Från början hade jag kikärtor men sedan dess har jag testat allt möjligt; linser, tofu, vita bönor, och som här, gula ärtor. Gula ärtor kan vi verkligen använda mer av! Så cheap, klimatsmarta och bra. 
Vegan? Servera med risnudlar, ris eller matvete.

Ingredienser:
- 1 st vitlöksklyfta
- 1 st gul lök
- 1 msk olja
- 1 msk gul curry
- 1 frp kokosmjölk (ca 400 g)
- 1 st grönsaksbuljongtärning
- 1 frp krossade tomater (ca 400 g)
- 300 g fryst hackad spenat
- 5 dl kokta gula ärtor (2 dl torkade)
- 2 msk mango chutney
- 1 tsk sambal oelek
- 1 paket äggnudlar

Gör så här:

Hacka vitlök och gul lök och fräs i oljan. Låt curryn fräsa med.

Häll över kokosmjölken och lägg i grönsaksbuljongtärningen.

Låt koka 5 min.

Tillsätt de krossade tomaterna och den frysta spenaten. Låt småputtra.

Koka nudlarna enligt anvisningarna på förpackningen.

Tillsätt ärtor, mango chutney och sambal oelek till såsen och låt ärtorna bli varma utan att de kokar sönder.

Servera med nudlarna.

